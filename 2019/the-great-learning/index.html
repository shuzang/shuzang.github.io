<!doctype html><html itemscope itemtype=http://schema.org/WebPage lang=zh-CN><head><meta charset=utf-8><meta name=viewport content="width=device-width,initial-scale=1,maximum-scale=2"><meta name=robots content="noodp"><title>大学全文 - Shuzang's Blog</title><meta name=author content="Shuzang"><meta name=author-link content><meta name=description content="大学章句 右经一章，盖孔子之言，而曾子述之。其传十章，则曾子之意而门人记之也。旧本颇有错简，今因程子所定，而更考经文，别为序次如左。 《大学》之"><meta name=keywords content="读书笔记"><meta itemprop=name content="大学全文"><meta itemprop=description content="大学章句 右经一章，盖孔子之言，而曾子述之。其传十章，则曾子之意而门人记之也。旧本颇有错简，今因程子所定，而更考经文，别为序次如左。 《大学》之"><meta itemprop=datePublished content="2019-01-22T15:40:00+08:00"><meta itemprop=dateModified content="2019-01-22T15:40:00+08:00"><meta itemprop=wordCount content="2617"><meta itemprop=image content="https://shuzang.github.io/logo.png"><meta itemprop=keywords content="读书笔记,"><meta property="og:title" content="大学全文"><meta property="og:description" content="大学章句 右经一章，盖孔子之言，而曾子述之。其传十章，则曾子之意而门人记之也。旧本颇有错简，今因程子所定，而更考经文，别为序次如左。 《大学》之"><meta property="og:type" content="article"><meta property="og:url" content="https://shuzang.github.io/2019/the-great-learning/"><meta property="og:image" content="https://shuzang.github.io/logo.png"><meta property="article:section" content="posts"><meta property="article:published_time" content="2019-01-22T15:40:00+08:00"><meta property="article:modified_time" content="2019-01-22T15:40:00+08:00"><meta name=twitter:card content="summary_large_image"><meta name=twitter:image content="https://shuzang.github.io/logo.png"><meta name=twitter:title content="大学全文"><meta name=twitter:description content="大学章句 右经一章，盖孔子之言，而曾子述之。其传十章，则曾子之意而门人记之也。旧本颇有错简，今因程子所定，而更考经文，别为序次如左。 《大学》之"><meta name=application-name content="Shuzang's Blog"><meta name=apple-mobile-web-app-title content="Shuzang's Blog"><meta name=theme-color data-light=#f8f8f8 data-dark=#252627 content="#f8f8f8"><meta name=msapplication-TileColor content="#da532c"><link rel="shortcut icon" type=image/x-icon href=/favicon.ico><link rel=icon type=image/png sizes=32x32 href=/favicon-32x32.png><link rel=icon type=image/png sizes=16x16 href=/favicon-16x16.png><link rel=apple-touch-icon sizes=180x180 href=/apple-touch-icon.png><link rel=mask-icon href=/safari-pinned-tab.svg color=#5bbad5><link rel=canonical href=https://shuzang.github.io/2019/the-great-learning/><link rel=prev href=https://shuzang.github.io/2019/%E8%B6%8A%E7%AE%80%E5%8D%95%E8%B6%8A%E7%BE%8E%E5%A5%BD/><link rel=next href=https://shuzang.github.io/2019/blockchain-for-iot/iiota-smart-factory-case-study/><link rel=stylesheet href=/css/style.min.css><link rel=stylesheet href=/lib/fontawesome-free/all.min.css><link rel=stylesheet href=/lib/animate/animate.min.css><script type=application/ld+json>{"@context":"http://schema.org","@type":"BlogPosting","headline":"大学全文","inLanguage":"zh-CN","mainEntityOfPage":{"@type":"WebPage","@id":"https:\/\/shuzang.github.io\/2019\/the-great-learning\/"},"genre":"posts","keywords":"读书笔记","wordcount":2617,"url":"https:\/\/shuzang.github.io\/2019\/the-great-learning\/","datePublished":"2019-01-22T15:40:00+08:00","dateModified":"2019-01-22T15:40:00+08:00","publisher":{"@type":"Organization","name":""},"author":{"@type":"Person","name":"Shuzang"},"description":""}</script></head><body data-header-desktop=sticky data-header-mobile=auto><script>(window.localStorage?.getItem("theme")?localStorage.getItem("theme")==="dark":"auto"==="auto"?window.matchMedia("(prefers-color-scheme: dark)").matches:"auto"==="dark")&&document.body.setAttribute("data-theme","dark")</script><div class=wrapper data-page-style=normal><header class="desktop animate__faster" id=header-desktop><div class=header-wrapper data-github-corner=right><div class=header-title><a href=/ title="Shuzang's Blog"><img loading=lazy src=/images/avatar.png srcset="/images/avatar.png, /images/avatar.png 1.5x, /images/avatar.png 2x" sizes=auto data-title="Shuzang's Blog" data-alt="Shuzang's Blog" class=logo style="background:url(/svg/loading.min.svg)no-repeat 50%" onload='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e);this.dataset.lazyloaded=""' onerror='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e)'><span class=header-title-text>Shuzang's Blog</span></a><span class=header-subtitle></span></div><nav><ul class=menu><li class=menu-item><a class=menu-link href=/posts/><i class="fa-solid fa-archive fa-fw fa-sm" aria-hidden=true></i> 文章</a></li><li class=menu-item><a class=menu-link href=/categories/><i class="fa-solid fa-th fa-fw fa-sm" aria-hidden=true></i> 分类</a></li><li class=menu-item><a class=menu-link href=/tags/><i class="fa-solid fa-tags fa-fw fa-sm" aria-hidden=true></i> 标签</a></li><li class=menu-item><a class=menu-link href=/about/><i class="fa-solid fa-info-circle fa-fw fa-sm" aria-hidden=true></i> 关于</a></li><li class="menu-item delimiter"></li><li class="menu-item search" id=search-desktop><input type=text placeholder=搜索文章标题或内容…… id=search-input-desktop>
<a href=javascript:void(0); class="search-button search-toggle" id=search-toggle-desktop title=搜索><i class="fa-solid fa-search fa-fw" aria-hidden=true></i></a>
<a href=javascript:void(0); class="search-button search-clear" id=search-clear-desktop title=清空><i class="fa-solid fa-times-circle fa-fw" aria-hidden=true></i></a>
<span class="search-button search-loading" id=search-loading-desktop><i class="fa-solid fa-spinner fa-fw fa-spin" aria-hidden=true></i></span></li><li class="menu-item theme-switch" title=切换主题><i class="fa-solid fa-adjust fa-fw" aria-hidden=true></i></li></ul></nav></div></header><header class="mobile animate__faster" id=header-mobile><div class=header-container><div class=header-wrapper><div class=header-title><a href=/ title="Shuzang's Blog"><img loading=lazy src=/images/avatar.png srcset="/images/avatar.png, /images/avatar.png 1.5x, /images/avatar.png 2x" sizes=auto data-title=/images/avatar.png data-alt=/images/avatar.png class=logo style="background:url(/svg/loading.min.svg)no-repeat 50%" onload='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e);this.dataset.lazyloaded=""' onerror='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e)'><span class=header-title-text>Shuzang's Blog</span></a><span class=header-subtitle></span></div><div class=menu-toggle id=menu-toggle-mobile><span></span><span></span><span></span></div></div><nav><ul class=menu id=menu-mobile><li class=search-wrapper><div class="search mobile" id=search-mobile><input type=text placeholder=搜索文章标题或内容…… id=search-input-mobile>
<a href=javascript:void(0); class="search-button search-toggle" id=search-toggle-mobile title=搜索><i class="fa-solid fa-search fa-fw" aria-hidden=true></i></a>
<a href=javascript:void(0); class="search-button search-clear" id=search-clear-mobile title=清空><i class="fa-solid fa-times-circle fa-fw" aria-hidden=true></i></a>
<span class="search-button search-loading" id=search-loading-mobile><i class="fa-solid fa-spinner fa-fw fa-spin" aria-hidden=true></i></span></div><a href=javascript:void(0); class=search-cancel id=search-cancel-mobile>取消</a></li><li class=menu-item><a class=menu-link href=/posts/><i class="fa-solid fa-archive fa-fw fa-sm" aria-hidden=true></i> 文章</a></li><li class=menu-item><a class=menu-link href=/categories/><i class="fa-solid fa-th fa-fw fa-sm" aria-hidden=true></i> 分类</a></li><li class=menu-item><a class=menu-link href=/tags/><i class="fa-solid fa-tags fa-fw fa-sm" aria-hidden=true></i> 标签</a></li><li class=menu-item><a class=menu-link href=/about/><i class="fa-solid fa-info-circle fa-fw fa-sm" aria-hidden=true></i> 关于</a></li><li class="menu-item menu-system"><span class="menu-system-item theme-switch" title=切换主题><i class="fa-solid fa-adjust fa-fw" aria-hidden=true></i></span></li></ul></nav></div></header><div class="search-dropdown desktop"><div id=search-dropdown-desktop></div></div><div class="search-dropdown mobile"><div id=search-dropdown-mobile></div></div><main class=container><aside class=toc id=toc-auto></aside><aside class=aside-custom></aside><article class="page single"><div class=header><h1 class="single-title animate__animated animate__flipInX"><span>大学全文</span></h1></div><div class=post-meta><div class=post-meta-line><span class=post-author><span class=author><img loading=lazy src=/images/avatar.png srcset="/images/avatar.png, /images/avatar.png 1.5x, /images/avatar.png 2x" sizes=auto data-title=Shuzang data-alt=Shuzang class=avatar style="background:url(/svg/loading.min.svg)no-repeat 50%" onload='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e);this.dataset.lazyloaded=""' onerror='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e)'>&nbsp;Shuzang</span></span>
<span class=post-category>收录于 <a href=/categories/%E5%B9%B3%E6%97%A5%E9%87%8C%E7%9A%84%E7%99%BD%E6%97%A5%E6%A2%A6/><i class="fa-regular fa-folder fa-fw" aria-hidden=true></i> 平日里的白日梦</a></span></div><div class=post-meta-line><span title="发布于 2019-01-22 15:40:00"><i class="fa-regular fa-calendar-alt fa-fw me-1" aria-hidden=true></i><time datetime=2019-01-22>2019-01-22</time></span>&nbsp;<span title="更新于 2019-01-22 15:40:00"><i class="fa-regular fa-edit fa-fw me-1" aria-hidden=true></i><time datetime=2019-01-22>2019-01-22</time></span>&nbsp;<span><i class="fa-solid fa-pencil-alt fa-fw me-1" aria-hidden=true></i>约 2617 字</span>&nbsp;<span><i class="fa-regular fa-clock fa-fw me-1" aria-hidden=true></i>预计阅读 6 分钟</span>&nbsp;</div></div><div class=content id=content><div class="details admonition warning open"><div class="details-summary admonition-title"><i class="icon fa-solid fa-exclamation-triangle fa-fw" aria-hidden=true></i>警告<i class="details-icon fa-solid fa-angle-right fa-fw" aria-hidden=true></i></div><div class=details-content><div class=admonition-content>本文最后更新于 2019-01-22，文中内容可能已过时。</div></div></div><center>大学章句</center>
右经一章，盖孔子之言，而曾子述之。其传十章，则曾子之意而门人记之也。旧本颇有错简，今因程子所定，而更考经文，别为序次如左。<p>《大学》之道，在明明德，在亲民，在止于至善。知止而后有定，定而后能静，静而后能安，安而后能虑，虑而后能得。物有本末，事有终始，知所先后，则近道矣。古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知；致知在格物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。其本乱而末治者，否矣，其所厚者薄，而其所薄者厚，未之有也！</p><p>右传之首章，释明明德。《康诰》曰：“克明德。”《大甲》曰：“顾諟天之明命。”《帝典》曰：“克明峻德。”皆自明也。</p><p>右传之二章，释新民。汤之《盘铭》曰：“苟日新，日日新，又日新。”《康诰》曰：“作新民。”《诗》曰：“周虽旧邦，其命惟新。”是故君子无所不用其极。　</p><p>右传之三章，释止于至善。《诗》云：“邦畿千里，惟民所止。”《诗》云：“缗蛮黄鸟，止于丘隅。”子曰：“于止，知其所止，可以人而不如鸟乎！”《诗》云：“穆穆文王，于缉熙敬止！”为人君，止于仁；为人臣，止于敬；为人子，止于孝；为人父，止于慈；与国人交，止于信。《诗》云：“瞻彼淇澳，菉竹猗猗。有斐君子，如切如磋，如琢如磨。瑟兮僩兮，赫兮喧兮。有斐君子，终不可諠兮！”如切如磋者，道学也；如琢如磨者，自修也；瑟兮僩兮者，恂栗也；赫兮喧兮者，威仪也；有斐君子，终不可諠兮者，道盛德至善，民之不能忘也。《诗》云：“于戏，前王不忘！”君子贤其贤而亲其亲，小人乐其乐而利其利，此以没世不忘也。</p><p>右传之四章，释本末。子曰：“听讼，吾犹人也，必也使无讼乎！”无情者不得尽其辞。大畏民志，此谓知本。</p><p>此谓知本，此谓知之至也。</p><p>右传之五章，盖释格物、致知之义，而今亡矣。闲尝窃取程子之意以补之曰：“所谓致知在格物者，言欲致吾之知，在即物而穷其理也。盖人心之灵莫不有知，而天下之物莫不有理，惟于理有未穷，故其知有不尽也。是以大学始教，必使学者即凡天下之物，莫不因其已知之理而益穷之，以求至乎其极。至于用力之久，而一旦豁然贯通焉，则众物之表里精粗无不到，而吾心之全体大用无不明矣。此谓物格，此谓知之至也。”　　</p><p>右传之六章，释诚意。所谓诚其意者：毋自欺也，如恶恶臭，如好好色，此之谓自谦，故君子必慎其独也！小人闲居为不善，无所不至，见君子而后厌然，掩其不善，而著其善。人之视己，如见其肺肝然，则何益矣。此谓诚于中，形于外，故君子必慎其独也。曾子曰：“十目所视，十手所指，其严乎！”富润屋，德润身，心广体胖，故君子必诚其意。</p><p>右传之八章，释修身齐家。所谓修身在正其心者，身有所忿懥，则不得其正；有所恐惧，则不得其正；有所好乐，则不得其正；有所忧患，则不得其正。心不在焉，视而不见，听而不闻，食而不知其味。此谓修身在正其心。
所谓齐其家在修其身者：人之其所亲爱而辟焉，之其所贱恶而辟焉，之其所畏敬而辟焉，之其所哀矜而辟焉，之其所敖惰而辟焉。故好而知其恶，恶而知其美者，天下鲜矣！故谚有之曰：“人莫知其子之恶（è），莫知其苗之硕。”此谓身不修不可以齐其家。 　　</p><p>右传之九章，释齐家治国。所谓治国必先齐其家者，其家不可教而能教人者，无之。故君子不出家而成教于国：孝者，所以事君也；弟者，所以事长也；慈者，所以使众也。《康诰》曰：“如保赤子”，心诚求之，虽不中不远矣。未有学养子而后嫁者也！一家仁，一国兴仁；一家让，一国兴让；一人贪戾，一国作乱；其机如此。此谓一言偾事，一人定国。尧舜帅天下以仁，而民从之；桀纣帅天下以暴，而民从之；其所令反其所好，而民不从。是故君子有诸己而后求诸人，无诸己而后非诸人。所藏乎身不恕，而能喻诸人者，未之有也。故治国在齐其家。《诗》云：“桃之夭夭，其叶蓁蓁；之子于归，宜其家人。”宜其家人，而后可以教国人。《诗》云：“宜兄宜弟。”宜兄宜弟，而后可以教国人。《诗》云：“其仪不忒，正是四国。”其为父子兄弟足法，而后民法之也。此谓治国在齐其家。</p><p>右传之十章，释治国平天下。所谓平天下在治其国者：上老老而民兴孝，上长长而民兴弟，上恤孤而民不倍，是以君子有絜（xié）矩之道也。所恶于上，毋以使下；所恶于下，毋以事上；所恶于前，毋以先后；所恶于后，毋以从前；所恶于右，毋以交于左；所恶于左，毋以交于右：此之谓絜矩之道。《诗》云：“乐只君子，民之父母。”民之所好好之，民之所恶恶之，此之谓民之父母。《诗》云：“节彼南山，维石岩岩，赫赫师尹，民具尔瞻。”有国者不可以不慎，辟则为天下僇矣。《诗》云：“殷之未丧师，克配上帝；仪监于殷，峻命不易。”道得众则得国，失众则失国。是故君子先慎乎德。有德此有人，有人此有土，有土此有财，有财此有用。外本内末，争民施夺。是故财聚则民散，财散则民聚。是故言悖而出者，亦悖而入；货悖而入者，亦悖而出。《康诰》曰：“惟命不于常！”道善则得之，不善则失之矣。《楚书》曰：“楚国无以为宝，惟善以为宝。”舅犯曰：“亡人无以为宝，仁亲以为宝。”《秦誓》曰：“若有一?臣，断断兮无他技，其心休休焉，其如有容焉。人之有技，若己有之，人之彦圣，其心好之，不啻（chì）若自其口出，实能容之，以能保我子孙黎民，尚亦有利哉。人之有技，媢疾以恶之，人之彦圣，而违之俾（bǐ）不通，实不能容，以不能保我子孙黎民，亦曰殆哉。”唯仁人放流之，迸诸四夷，不与同中国。此谓唯仁人为能爱人，能恶人。见贤而不能举，举而不能先，命也；见不善而不能退，退而不能远，过也。好人之所恶，恶人之所好，是谓拂人之性，菑必逮夫身。是故君子有大道，必忠信以得之，骄泰以失之。生财有大道，生之者众，食之者寡，为之者疾，用之者舒，则财恒足矣。仁者以财发身，不仁者以身发财。未有上好仁而下不好义者也，未有好义其事不终者也，未有府库财非其财者也。孟献子曰：“畜马乘不察于鸡豚，伐冰之家不畜牛羊，百乘之家不畜聚敛之臣，与其有聚敛之臣，宁有盗臣。”此谓国不以利为利，以义为利也。长国家而务财用者，必自小人矣。彼为善之，小人之使为国家，菑害并至。虽有善者，亦无如之何矣！此谓国不以利为利，以义为利也。</p><p>凡传十章：前四章统论纲领指趣，后六章细论条目功夫。其第五章乃明善之要，第六章乃诚身之本，在初学尤为当务之急，读者不可以其近而忽之也。</p></div><div class=post-footer id=post-footer><div class=post-info><div class=post-info-line><div class=post-info-mod><span title="更新于 2019-01-22 15:40:00">更新于 2019-01-22&nbsp;</span></div><div class=post-info-license><span><a rel="license external nofollow noopener noreferrer" href=https://creativecommons.org/licenses/by-nc/4.0/ target=_blank>CC BY-NC 4.0</a></span></div></div><div class=post-info-line><div class=post-info-md><span><a href=/2019/the-great-learning/index.md title=阅读原始文档 class=link-to-markdown>阅读原始文档</a></span></div><div class=post-info-share><span><a href=javascript:void(0); title="分享到 Pocket" data-sharer=pocket data-url=https://shuzang.github.io/2019/the-great-learning/><i class="fa-brands fa-get-pocket fa-fw" aria-hidden=true></i></a>
<a href=javascript:void(0); title="分享到 微博" data-sharer=weibo data-url=https://shuzang.github.io/2019/the-great-learning/ data-title=大学全文><i class="fa-brands fa-weibo fa-fw" aria-hidden=true></i></a></span></div></div></div><div class=post-info-more><section class=post-tags><i class="fa-solid fa-tags fa-fw me-1" aria-hidden=true></i><a href=/tags/%E8%AF%BB%E4%B9%A6%E7%AC%94%E8%AE%B0/ class=post-tag>读书笔记</a></section><section><span><a href=javascript:void(0); onclick=window.history.back()>返回</a></span>&nbsp;|&nbsp;<span><a href=/>主页</a></span></section></div><div class=post-nav><a href=/2019/%E8%B6%8A%E7%AE%80%E5%8D%95%E8%B6%8A%E7%BE%8E%E5%A5%BD/ class=post-nav-item rel=prev title=越简单越美好><i class="fa-solid fa-angle-left fa-fw" aria-hidden=true></i>越简单越美好</a>
<a href=/2019/blockchain-for-iot/iiota-smart-factory-case-study/ class=post-nav-item rel=next title="文献综述-区块链用于 IoT/IIoT：智能工厂案例">文献综述-区块链用于 IoT/IIoT：智能工厂案例<i class="fa-solid fa-angle-right fa-fw" aria-hidden=true></i></a></div></div><div class=post-reward><div class=comment></div><input type=checkbox class=reward-input name=reward id=fi-reward hidden>
<label class=reward-button for=fi-reward>赞赏</label><div class=reward-ways data-mode=static><div><img loading=lazy src=/images/alipay.png srcset="/images/alipay.png, /images/alipay.png 1.5x, /images/alipay.png 2x" sizes=auto data-title="Shuzang 支付宝" data-alt="Shuzang 支付宝" style="background:url(/svg/loading.min.svg)no-repeat 50%" onload='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e);this.dataset.lazyloaded=""' onerror='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e)'><span>支付宝</span></div><div><img loading=lazy src=/images/wechatpay.png srcset="/images/wechatpay.png, /images/wechatpay.png 1.5x, /images/wechatpay.png 2x" sizes=auto data-title="Shuzang 微信" data-alt="Shuzang 微信" style="background:url(/svg/loading.min.svg)no-repeat 50%" onload='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e);this.dataset.lazyloaded=""' onerror='this.title=this.dataset.title,this.alt=this.dataset.alt;for(const e of["style","data-title","data-alt","onerror","onload"])this.removeAttribute(e)'><span>微信</span></div></div></div></article></main><footer class=footer><div class=footer-container><div class="footer-line custom">Hava a great day !</div><div class="footer-line copyright" itemscope itemtype=http://schema.org/CreativeWork><i class="fa-regular fa-copyright fa-fw" aria-hidden=true></i>
<span itemprop=copyrightYear>2018 - 2023</span><span class=author itemprop=copyrightHolder>
<a href=/>Shuzang</a></span><span class="license footer-divider"><a rel="license external nofollow noopener noreffer" href=https://creativecommons.org/licenses/by-nc/4.0/ target=_blank>CC BY-NC 4.0</a></span></div></div></footer></div><div class=widgets><div class="fixed-buttons animate__faster d-none"><div class="fixed-button back-to-top" role=button aria-label=回到顶部><i class="fa-solid fa-arrow-up fa-fw" aria-hidden=true></i><span class="variant-numeric d-none">0%</span></div></div><a href=https://github.com/shuzang/shuzang.github.io title="View source on GitHub" target=_blank rel="external nofollow" class="github-corner right d-none-mobile"><svg viewBox="0 0 250 250" aria-hidden="true"><path d="M0 0 115 115h15l12 27L250 250V0z"/><path d="M128.3 109C113.8 99.7 119 89.6 119 89.6 122 82.7 120.5 78.6 120.5 78.6 119.2 72 123.4 76.3 123.4 76.3 127.3 80.9 125.5 87.3 125.5 87.3 122.9 97.6 130.6 101.9 134.4 103.2" fill="currentcolor" style="transform-origin:130px 106px" class="octo-arm"/><path d="M115 115C114.9 115.1 118.7 116.5 119.8 115.4l13.9-13.8C136.9 99.2 139.9 98.4 142.2 98.6 133.8 88 127.5 74.4 143.8 58 148.5 53.4 154 51.2 159.7 51 160.3 49.4 163.2 43.6 171.4 40.1 171.4 40.1 176.1 42.5 178.8 56.2 183.1 58.6 187.2 61.8 190.9 65.4 194.5 69 197.7 73.2 200.1 77.6 213.8 80.2 216.3 84.9 216.3 84.9 212.7 93.1 206.9 96 205.4 96.6 205.1 102.4 203 107.8 198.3 112.5 181.9 128.9 168.3 122.5 157.7 114.1 157.9 116.9 156.7 120.9 152.7 124.9L141 136.5C139.8 137.7 141.6 141.9 141.8 141.8z" fill="currentcolor" class="octo-body"/></svg></a><div id=mask></div><div class=reading-progress-bar style=left:0;top:0></div><noscript><div class=noscript-warning>FixIt 主题在启用 JavaScript 的情况下效果最佳。</div></noscript></div><link rel=stylesheet href=/lib/lightgallery/css/lightgallery-bundle.min.css><link rel=stylesheet href=/lib/katex/katex.min.css><link rel=stylesheet href=/lib/pace/themes/blue/pace-theme-minimal.css><script src=/lib/autocomplete/autocomplete.min.js defer></script><script src=/lib/fuse/fuse.min.js defer></script><script src=/lib/twemoji/twemoji.min.js defer></script><script src=/lib/lightgallery/lightgallery.min.js defer></script><script src=/lib/lightgallery/plugins/thumbnail/lg-thumbnail.min.js defer></script><script src=/lib/lightgallery/plugins/zoom/lg-zoom.min.js defer></script><script src=/lib/sharer/sharer.min.js async defer></script><script src=/lib/katex/katex.min.js defer></script><script src=/lib/katex/auto-render.min.js defer></script><script src=/lib/katex/copy-tex.min.js defer></script><script src=/lib/katex/mhchem.min.js defer></script><script src=/lib/pangu/pangu.min.js defer></script><script src=/lib/pace/pace.min.js async defer></script><script>window.config={code:{copyTitle:"复制到剪贴板",maxShownLines:10},comment:{enable:!1},lightgallery:!0,math:{delimiters:[{display:!0,left:"$$",right:"$$"},{display:!0,left:"\\[",right:"\\]"},{display:!0,left:"\\begin{equation}",right:"\\end{equation}"},{display:!0,left:"\\begin{equation*}",right:"\\end{equation*}"},{display:!0,left:"\\begin{align}",right:"\\end{align}"},{display:!0,left:"\\begin{align*}",right:"\\end{align*}"},{display:!0,left:"\\begin{alignat}",right:"\\end{alignat}"},{display:!0,left:"\\begin{alignat*}",right:"\\end{alignat*}"},{display:!0,left:"\\begin{gather}",right:"\\end{gather}"},{display:!0,left:"\\begin{CD}",right:"\\end{CD}"},{display:!1,left:"$",right:"$"},{display:!1,left:"\\(",right:"\\)"}],strict:!1},pangu:{enable:!0,selector:"article"},search:{distance:100,findAllMatches:!1,fuseIndexURL:"/index.json",highlightTag:"em",ignoreFieldNorm:!1,ignoreLocation:!1,isCaseSensitive:!1,location:0,maxResultLength:10,minMatchCharLength:2,noResultsFound:"没有找到结果",snippetLength:30,threshold:.3,type:"fuse",useExtendedSearch:!1},twemoji:!0}</script><script src=/js/theme.min.js defer></script></body></html>